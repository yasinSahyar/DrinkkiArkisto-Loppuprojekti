# DrinkkiArkisto-Loppuprojekti
Loppuprojekti: Verkkopalvelun suunnittelu ja toteuttaminen
Tämä projekti alkoi jo Ohjelmointi-tutkinnonosassa ohjelmiston määrittelyllä ja suunnittelulla. Nyt siirrytään toteutusvaiheeseen.
Projektin kuvaus
Ennen työssäoppimaan lähtemistä web-kehitykseen suuntautuneet ohjelmistokehittäjät määrittelevät, suunnittelevat ja toteuttavat yksinkertaisen verkkopalvelun. Tämä projekti koostaa yhteen kaiken tähän mennessä opitun ja toimii erinomaisena näytetyönä potentiaalisille työnantajille. 

Projektin voi tehdä joko yksin tai parityönä. Erityisen suurissa aiheissa voidaan harkita kolmen tai neljän hengen ryhmää. Versionhallinnan käyttämistä suositellaan myös yksin tekeville.

Projekti koostuu seuraavista osista:

Suunnitteludokumentti

Suunnitteludokumentin pitäisi olla jo tehty Ohjelmointi-tutkinnonosassa. Jos jätit sen tekemättä, nyt se on edessä.

Tässä Moodlen osiossa on esimerkki suunnitteludokumentista. Esimerkkiä on pidetty tässä tapauksessa selkeämpänä kuin abstrakteja ohjeita. Johdantoa ei ole tarkoitus kirjoittaa itse, vaan siihen kopioidaan valitsemasi aiheen järjestelmäkuvaus, johon lisätään, millä ohjelmointikielillä projekti toteutetaan ja mitä selaimia järjestelmä tukee. Käyttöliittymä-osiossa vähintään hahmotellaan käyttötapausten pohjalta, mitä eri sivuja verkkopalvelussa on. Voit myös lisätä siihen käyttöliittymäluonnokset yksittäisistä sivuista, jos haluat.

Suunnitteludokumentti tehdään ennen toteutusvaiheen aloittamista.

Verkkopalvelun toteutus

Verkkopalvelu toteutetaan valitsemillasi ohjelmointikielillä (suositellaan HTML/CSS ja PHP). Sen pitää tallentaa dataa tietokantaan ja hakea dataa tietokannasta - pelkästään staattisia sivuja ei hyväksytä. Lisähaastetta haluavat voivat esimerkiksi käyttää jonkin toisen verkkopalvelun ohjelmointirajapintaa (API) tai RSS-syötettä osaan näyttämistään tiedoista.

Toteutusdokumentti

Projektin lopuksi laaditaan toteutusdokumentti, jossa esitellään järjestelmän komponentit ja dokumentoidaan suunnitteluvaiheen jälkeen tehdyt muutokset. Lisäksi dokumenttiin kuuluu käyttöohje ja lyhyt reflektointi, miten projekti meni omasta mielestä.

Drinkkiarkisto
Tehtävänä on laatia www-sivulla toimiva drinkinhakulomake. Drinkkireseptit kuvaavat cocktaileja
ja muita juomasekoituksia. Reseptejä voi hakea juoman nimellä tai jonkin tietyn ainesosan mukaan.
Samalla drinkillä voi olla monta nimeä, mutta jos tämä osoittautuu toteutuksen kannalta liian
vaikeaksi, sen voi jättää pois. Reseptejä voi selailla aakkosjärjestyksessä tai juomalajin
(alkudrinkki, cocktail, shotti,...) mukaan.
Järjestelmä on vain rekisteröityneille käyttäjille, ja vaatii kirjautumisen. Tavallinen käyttäjä voi
hakea ja selailla drinkkireseptejä ja ehdottaa uusien lisäämistä arkistoon. Käyttäjästä tallennetaan
käyttäjätunnus, salasana ja sähköpostiosoite.
Järjestelmän ylläpitäjä voi lisätä järjestelmään reseptejä joko kokonaan itse tai ehdotettuja
hyväksymällä. Hän voi myös poistaa ja muokata reseptejä, sekä poistaa käyttäjiä.
Esimerkki drinkkireseptistä:
Nimi: Finlandia Coffee
Juomalaji: jälkiruokadrinkki
Ainesosat:
2 cl vodkaa (Finlandia Vodka)
2 cl lakkalikööriä (Lapponia Lakka)
12 cl kahvia
2 rkl kermaa
Valmistusohje:
Kaada alkoholit lasiin, lisää haluamasi määrä kahvia sekä lopuksi pinnalle kerros
kermavaahtoa.
Mikäli haluat makeuttaa drinkkiä, käytä sokerilientä tai kaada lasiin aluksi pieni määrä
kahvia, johon liuotat haluamasi määrän sokeria.
